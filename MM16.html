<html>
<head>
<meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1">
<link rel="stylesheet" type="text/css" href="style.css">	
<title> Қишлоқи тиллоӣ </title>
</head>
 <body bgcolor="salmon">
 	<style>
            h3,h2{
                padding-left:3250px ;
            }
        </style>
    <button style="width:100px; height:100px;"><a href="MM7.html" style="font-size: 50px;">Ru</a></button>
    <button style="width:100px; height:100px;"><a href=" MM16.html"style="font-size: 50px;">Tj</a></button>
    <button style="width:100px; height:100px;"><a href="MM17.html"style="font-size: 50px;">En</a></button>
        <font size="30px" color="bisque">
                    <h2>Қишлоқи тиллоӣ</h2>
                    <h3>
                    	Нишастам дӯш бо марди куҳансол,<br>
						Аҷаб марди суханвар буду хушҳол.<br>
						Буд аз Помир он марди хирадманд,<br>
						Ҳикоят кард бар ман шоду хурсанд.<br>
						Шунидам ман ҳикоятҳои ӯро,<br>
						Ба назм оварда бинвиштам дар ин ҷо:<br>
						– Шунидам аз падар ин достонро,<br>
						Падар бишнида аз бобош онро,<br>
						Вале бобо зи бобоҳои дигар<br>
						Шунидаст ин ҳикоятро, бародар.<br>
						Ҳазорон сол гӯё, ки аз ин пеш,<br>
						Ба вақти мурданаш як пири дилреш<br>
						Ба ёрон кардааст ин сон ривоят, <br>
						Каме аз саргузашти худ ҳикоят: <br>
						«Дар айёми ҷавонӣ, дӯстонам,<br>
						Ки маҳкам буд зӯри бозувонам,<br>
						Барои сайд рӯзе рафта будам, <br>
						Пайи оҳуи кӯҳӣ гашта будам.<br>
						Гузаштам аз биёбонҳову кӯҳсор,<br>
						Мадорам рафту афтодам чу бемор. <br>
						Ду рӯзу шаб надидам роҳату хоб,<br>
						Дилам шуд хаставу лаб ташнаи об. <br>
						Нигаҳ кардам, ки аз кӯҳсори барфин <br>
						Ба сӯям гашта ҷорӣ ҷӯйи заррин. <br>
						Давидам ҷониби вай бо дили шод, <br>
						Зи ранҷи ташнагӣ то гардам озод.<br>
						Чу наздик омадам бар соҳили вай,<br>
						Шудам бо турфа хоҳиш мойили вай.<br>
						Бинӯшидам зи обаш, сер гаштам,<br>
						Гирифтам зӯр аз нав, шер гаштам.<br>
						Зи боло лаб-лаби ҷӯбор дидам,<br>
						Ки омад себаки сурхе. Давидам<br>
						Ба истиқбол-ш ман, бигирифтам ӯро,<br> 
						Аҷаб хуштаъм себи сурхи зебо.<br>
						Ба ҳайрат уфтодам аз чунин кор,<br>
						Ба дил андеша кардам пеши ҷӯбор, <br>
						Ки охир дар чунин кӯҳсори барфин<br>
						Чӣ сон пайдо шудаст ин себи ширин?<br>
						Магар ободие бошад, ки з-он ҷо <br>
						Шино кардаст сӯям себи зебо? <br>
						Чу хобидам, маро, ёрон, дигар бор<br> 
						Хаёли себи ширин кард бедор.<br>
						Биандешидаму барҷастам аз ҷо, <br>
						Сӯйи кӯҳсор гаштам роҳпаймо.<br>
						Баногаҳ уфтодам дар гулистон,<br>
						Баҳор он ҷо ҳамеша, безимистон. <br>
						Халойиқ ҷумла он ҷо бахтиёранд, <br>
						Ҳама шоду ҳама масти баҳоранд.<br>
						Намедонанд номи зулму золим,<br>
						Хирадманданду фирӯзанду олим.<br>
						Табиат зердасти халқи озод,<br>
						Чунин аст иқтидори одамизод. <br>
						Ба зери пояшон – марҷону гавҳар,<br>
						 Ҳама асбобашон – аз симу аз зар. <br>
						 Ҷавонон андар ин ҷо шоду хуррам, <br>
						 Ҳама ишқу муҳаббат баста бо ҳам.<br>
						Аҷаб зебо ҳаёти мӯсафедон,<br>
						Вафодоранд шогирдони онон. <br>
						Ҳама бо ҳамдигар гӯё бародар, <br>
						Ба кори якдигар ёранду ёвар. <br>
						Занон ҳам мисли мардон сарфарозанд,<br>
						Ғазал хонанду рақсанду навозанд. <br>
						Дар ин ҷо кас зи меҳнат сар натобад, <br>
						Агар сар тобад, ӯ ҳосил наёбад.<br>
						Ба ҳар чизе расад гар дасти одам,<br>
						Фаровон мешавад маҳсулаш он дам.<br>
						Диёри нозанину дилкушошон<br>
						Ҳамеша лолазор асту гулистон.<br>
						Баҳори бехазон он ҷо ҳамеша,<br>
						Дили одам ҷавон он ҷо ҳамеша.<br>
						Вале атрофи онро карда ишғол <br>
						Зи ҳар сӯ пиряхҳои куҳансол.<br>
						Миёни барфу сармову баҳорон<br>
						Ҳамеша – рӯзу шаб, ҷанг аст гардон.<br> 
						Баҳор он ҷо музаффар бар хазон аст, <br>
						Ба пеши ӯ зимистон нотавон аст.<br>
						Дар он ҷо булбулу гул, ҳар ду дилшод,<br>
						Қафас бишкастаасту булбул озод.<br>
						Тамоми рӯзу шаб дар боғу бӯстон<br>
						Суруди булбулон бошад хурӯшон.<br>
						Иморатҳои зебо андар он ҷо<br>
						Бино гардидаанд аз хишти тилло.<br>
						Биҳишт он ҷо, агар гӯям, хато нест,<br> 
						Биҳишти дигаре дар ҳеч ҷо нест.<br>
						Будам андар биҳишт, эй дӯстонам,<br>
						Ба ман бовар кунед, эй ҳамдамонам. <br>
						Аҷаб қишлоқ буд ӯ, бе шабу шом,<br>
						Бувад «Қишлоқи тиллоӣ» варо ном. <br>
						Ба гирдам ҷамъ гашта мӯсафедон,<br>
						Ба дилгармӣ маро карданд меҳмон. <br>
						Нишастам бар сари дасторхон ман, <br>
						Ки пур буд аз наботу ширу равған.<br>
						Табақҳо аз тилову нуқра яксар,<br>
						Кашида нақшҳо бо лаълу гавҳар.<br>
						Пас аз шоҳона меҳмонӣ дар он ҷо, <br>
						Ба ман гуфтанд он ёрони доно:<br>
						–	Ту дигар аз диёри мо марав ҳеч,<br>
						Дигар бо муфлисӣ ҳамдам машав ҳеч!<br>
						Дар ин ҷо соҳиби маскан шавӣ ту, <br>
						Гадо гардӣ, гар аз ин ҷо равӣ ту. <br>
						Вале ман гиря карда, бо сари хам Бигуфтам:<br>
						–	Дар дилам сад ғусса дорам.<br>
						Дар он ҷо кӯдакони ман сағиранд, <br>
						Ба чанги зулму нодорӣ асиранд.<br>
						Агар танҳо гузорам кӯдаконро,<br>
						Ҷигархун мешавам аз баҳри онҳо...<br>
						Чу бишниданд арзу муддаоям, <br>
						Шуданд озурдадил аз гуфтаҳоям.<br>
						Яке з-онҳо ду чашмам басту гуфто:<br>
						–	Набошад, рав кунун аз манзили мо.<br>
						Вале боз ой назди мо, бародар, <br>
						Дар ин ҷо мо туро ёрему ёвар.<br>
						Биёвар  кӯдаконатро аз он ҷо, <br>
						Дубора ёбӣ ар ин ҷой раҳро. <br>
						Раҳи махфист аз мо, доимо руст, <br>
						Биҷӯ ӯро, агар хоҳӣ ту, эй дӯст. <br>
						Вале аз сирри мо бар кас нагӯйӣ, <br>
						Ту хоҳонӣ агар аз мо накӯйӣ... <br>
						Бирафтам баъд аз он бо ҳасрату ғам,<br> 
						Аз он ҷойи базебу хубу форам.<br>
						Расидам боз дар ҷойи харобам,<br>
						Бигуфтам худ ба худ, акнун шитобам.<br>
						Ба тезӣ кӯдаконамро бигирам,<br>
						Равам аз нав ба ҷойи дилпазирам,<br>
						Ки он ҷо буд биҳишти насли одам.<br>
						Вале андар дилам андеша кардам:<br>
						«Мабодо, дар ғазаб ояд Худоям,<br>
						Ки ман ин гуна ҷуръат менамоям.<br>
						Дучори селу тарма гар шавам, оҳ,<br>
						Чӣ хоҳам кард бо тифлонам он гоҳ?<br>
						Агар хирсе ба пеши роҳ ояд,<br>
						Баногаҳ ҳамлае бар мо намояд?<br>
						Ва ё каргас ба қасди мо бихезад,<br>
						Кӣ битвонад зи чанголаш гурезад?!<br>
						Вале, бадтар аз ин, он ҷой дур аст,<br> 
						Хароҷоте барои мо зарур аст.<br>
						Раҳи Бартанг дар тангист машҳур, <br>
						Агар вайрон шавад, ҳастем маҷбур,<br>
						Ки байни раҳ зи бероҳӣ нишинем, <br>
						Ба сар бурранда теғи марг бинем.<br>
						Ҳамеша доштам инро ба хотир,<br>
						Вале акнун расид умрам ба охир.<br>
						Дареғо, мемирам акнун, дареғо, <br>
						Надида як даме роҳат ба дунё.<br>
						Зи аввал бенаво будам, дареғо,<br>
						Раҳи ҳасрат бипаймудам, дареғо!<br>
						Бикардам орзуи рӯзи хуш, лек<br>
						Ба сӯйи бахт роҳам гашт торик. <br>
						Бале, аз бахту толеъ камбағал – дур,<br> 
						Ғаму кулфат бувад рӯзии муздур.<br>
						Аҷаб қишлоқи зебо буд он ҷо, <br>
						Намудам гум раҳашро, во дареғо!<br>
						Аё, Қишлоқи тиллоӣ, куҷойӣ?<br>
						Чаро, себак, намеоӣ? Куҷойӣ? – <br>
						Чунин гуфту равон шуд ашкҳояш, <br>
						Хунук гардид он гаҳ дасту пояш.<br>
						Надида дар ҷаҳон як рӯзи хуррам,<br>
						Бимурд ӯ бо ҳазорон ҳасрату ғам…<br>
						Миёни мардуми Помир машҳур<br>
						Бишуд афсонаи ин пири муздур.<br>
						Ҳамеша орзуяш менамудем,<br>
						Ба васфаш достонҳо месурудем.<br>
						Ҳамегаштем мо дар кӯҳу саҳро, <br>
						Ҳамеша ҷустуҷӯ кардем ӯро.<br>
						Шудем овораву сарсон, валекин <br>
						Нашуд пайдо раҳи Қишлоқи заррин.<br>
						Дар он дам ман ба вай бовар намудам,<br>
						Барои диданаш саргарм будам. <br>
						Ҷавон будам, далеру пуршуҷоат, <br>
						Ба сахтиҳои Рӯшон карда одат. <br>
						Бародар доштам, вай паҳлавон буд, <br>
						Вале монанди ман ӯ бемакон буд. <br>
						Ба ӯ рӯзе бигуфтам:– Эй бародар,<br>
						Биё, аз хонумони хеш бигзар.<br>
						Чӣ бошад андар ин ҷо, ҷуз харобӣ?<br>
						Кашӣ заҳмат, вале ҳосил наёбӣ.<br>
						Ҳамеша мо гадои нони арзан,<br>
						Биё, маъқул дон ин гуфтаи ман. <br>
						Дар ин ҷо рӯ ба рӯ бо мо бувад марг, <br>
						Биё, ин ҷову манзилро бикун тарк. <br>
						Шунидам, ким-куҷо андар биёбон, <br>
						Бувад Қишлоқи тиллоӣ намоён. <br>
						Равем он ҷо шитобон, эй бародар, <br>
						Шавад бахти накӯ моро муяссар.<br>
						Шуниданд ин суханро низ ёрон, <br>
						Ба мо ҳамраҳ бишуд даҳ кас аз онон.<br>
						Ба ҳам бастем он дам аҳду паймон:<br>
						«Равад ҳар кас ба ҳар чӯлу биёбон,<br>
						Гар ӯ Қишлоқи тиллоӣ биёбад,<br>
						Рафиқонро аз он воқиф намояд».<br>
						Ба ҷойи тӯша бигрифтем алафро,<br>
						Ба чашмон об, гашта ҳар тарафро. <br>
						Писар ман доштам, номаш Шарафҷон,<br>
						Чӣ созам, монд ӯ гирёну нолон.<br>
						Зани бечораам нолид бисёр,<br>
						Ҷудойӣ байнамон афтод ночор. <br>
						Ба як кӯҳсор рафтам бо бародар, <br>
						Намуда тай ҳама ҷоро саросар. <br>
						Сафар кардем дар Балху дар Эрон, <br>
						Ба чӯлу дашту кӯҳсори Тиёншон.<br>
						Гаҳе дар бешазорон хоб кардем, <br>
						Гаҳе дар лолазорон хоб кардем.<br>
						Гаҳе бо гург ҷангидем дар роҳ,<br>
						Гаҳе бо хирсҳо гаштем ҳамроҳ.<br>
						Гаҳе дар хонаи боён бирафтем,<br>
						Ғуломӣ карда, рӯзу шаб нахуфтем. <br>
						Ҳар он кас дид моро, гуфт «дарвеш», <br>
						Рухи мо зарду лоғар буду дил – реш.<br>
						Либоси кӯҳнаи мо кӯҳнатар шуд, <br>
						Ҳаёти мо зи дирӯза батар шуд. <br>
						Ба ҳар ҷойе, ки рафтему расидем, <br>
						Даме ҳам рӯйи шодиро надидем.<br>
						Баҳори умри мо охир хазон шуд,<br>
						Ҷавонӣ рафту пирӣ ҳам-инон шуд…<br>
						Миёни чӯлу дашту кӯҳсорон<br>
						Талаф гардид нисфи умри моён.<br>
						Бародарҷони ман аз гушнагӣ мурд,<br>
						Тамоми қувватамро бо худаш бурд.<br>
						Ҷаҳон бар рӯйи ман гардид торик, <br>
						Ту гӯйӣ марг бар ман гашт наздик.<br>
						Умедам рафту чун девона гаштам...<br>
						Зи нав аз чӯл сӯйи хона гаштам.<br>
						Намудам тай биёбонҳову кӯҳсор,<br>
						Биёям то ба қишлоқам дигар бор.<br>
						Ба он ҷойе, ки бо ранҷу машаққат<br>
						Калон гаштам, шудам шоёни меҳнат,<br>
						Ба он ҷойе, ки хӯрдам нони арзан,<br>
						Ба он чойе, ки мондам белу кетман,<br>
						Равам, аз нав хӯрам оби ватанро,<br>
						Накардам ман дигар фикри чаманро. <br>
						Фақат васфи ватанро месурудам, <br>
						Вале роҳи ватанро гум намудам.<br>
						Зи нав дар кӯҳу саҳро гашта сарсон, <br>
						Ту гӯйӣ қисмати ман буд биёбон...<br>
						Даруни ғорҳо мезистам ман,<br>
						Зи бахти бемадад бигристам ман. <br>
						Ҳисоби солу маҳ аз хотирам рафт, <br>
						Зи дил нури умеди охирам рафт. <br>
						Фитодам рӯзе аз гармои пурҷӯш <br>
						Миёни дашти нообод беҳуш...<br>
						Зи нав ҳушам ба сар омад, вале зуд<br>
						Ҳалокӣ боз бар ман панҷа бикшуд.<br>
						Сарам зад чарх, ҳушам рафт аз сар,<br>
						Дар он соат куҷо ёру бародар, <br>
						Ки то аз ҳоли зори ман бипурсанд?<br>
						Дили пурғуссаро созанд хурсанд?<br>
						Маро андар назар омад, ки гӯё<br>
						Ба шаҳре шуд мубаддал тира саҳро.<br>
						Зи байни абрҳо қасри кабуде, <br>
						Ниҳоят дилписанду хушнамуде, <br>
						Намоён гашт: Ҳайронам, чӣ бошад?<br>
						Агар қаср аст вай, пас аз кӣ бошад?<br>
						Магар ин гунбади Тоҷи Маҳал буд?<br>
						Ва ё ин ҳилакории аҷал буд, <br>
						Ки афсунам чунин мекард? Ҳайҳот!<br>
						Куҷо бигрезам аз дасташ, шудам мот.<br>
						Мубаддал гашт рӯзам бар шаби тор, <br>
						Задам фарёду ҷастам сӯйи кӯҳсор.<br>
						Мадори роҳ гаштан додам аз даст, <br>
						Ҳалокӣ дасту поҳои маро баст.<br>
						Бихобидам миёни роҳ ночор,<br>
						Шудам бедор пас андар шаби тор.<br>
						Бирафтам муддате, якбора аз дур, <br>
						Бидидам олами навро пур аз нур.<br> 
						Ба дил андеша кардам: <br>
						Шояд ин ҷо Бувад Қишлоқи тиллоии зебо.<br>
						Дилам пур аз умеду чеҳра хандон,<br>
						Паридам ҳамчу булбул бар гулистон. <br>
						Пагоҳӣ чун намоён гашт хуршед, <br>
						Ба рӯйи он гулистон нур пошид.<br>
						 Гулистон гашт дар пешам намоён, <br>
						 Суруди булбулон ҳар ҷо хурӯшон.<br>
						Нигаҳ кардам ба манзарҳои гулзор,<br>
						Ту гӯйӣ сурати қолини гулдор<br>
						Кашидастанд бар рӯйи заминҳо, <br>
						Ба болояш нишаста нозанинҳо.<br>
						Ниҳоли меваву гандум саросар<br>
						Фаровон бас самар овардаву бар.<br>
						Зи як сӯ себу зардолу намоён,<br>
						Зи дигар сӯй шафтолу намоён.<br>
						Шукуфта қад-қади ҷӯбор савсан,<br>
						Гули садбаргу сунбул байни гулшан.<br>
						Ту гӯйӣ офтоби нав ба саршон<br>
						Биборад донаҳои зар фаровон. <br>
						Ба дигар сӯ назар андохтам ман,<br>
						 Иморатҳои зебо байни гулшан.<br>
						Иморатҳои зебо, дилкушое,<br>
						Надидам мислашон дар ҳеч ҷое. <br>
						Дар онҳо зиндагиро ҳис намудам, <br>
						Наҷотамро дар онҳо дида будам. <br>
						Ба дигар сӯ бирафтам, дар сари роҳ,<br> 
						Дучорам гашт як духтар баногоҳ.<br>
						Ба дасташ буд китобу чеҳра хандон,<br>
						Ба мактаб буд равон он моҳи тобон. <br>
						Дар он ҳолат маро чун духтарак дид, <br>
						Зи ҳолам ранги рӯяш канду тарсид.<br>
						Ба дил гуфтам: «Чаро тарсид духтар?<br>
						Танам урён буду рангам чу заъфар.<br>
						Фақат як ҷомаи афсурда бар тан,<br>
						Набуд чизи дигар андар тани ман.<br>
						Шудам шарманда аз ин ҳоли зорам, <br>
						Бигуфтам: – Духтарак, чизе надорам:<br>
						Надорам хона, сарсону ҳазинам,<br> 
						Яке бечораи Рӯшонзаминам. <br>
						Аё духтар, бигӯ бар ман ҳақиқат, <br>
						Бигӯ, ин ҷой оё ҳаст ҷаннат? <br>
						Агар ҷаннат, чӣ сон дохил шавам ман?<br>
						Қарини орзуи дил шавам ман?<br>
						Агар ҷаннат набошад, ин гулистон<br>
						Аз они кист охир, духтаракҷон?…<br>
						Вале духтар бирафт аз пеши ман зуд,<br> 
						Ҷавоне ҷониби ман роҳ паймуд.<br>
						Китобу хома дар дасташ, дилаш –шод,<br>
						Бипурсид ӯ зи ман:<br>
						–	Эй пири ношод!<br>
						Кӣ ҳастиву бигӯ, ки аз куҷойӣ?<br>
						Ба ин қишлоқи мо ноошнойӣ? <br>
						Бигуфтам саргузаштамро саросар, <br>
						Зи бадбахтиву аҳволи бародар.<br>
						Ҷавон бо хуррамӣ гуфто:<br>
						–	Падарҷон,<br>
						Манам фарзанди ту, номам<br>
						Шарафҷон. Чу номи нури чашмамро шунидам,<br> 
						Ба сар ҳушу диламро зинда дидам.<br>
						Равон шуд ашки шодӣ бар рухи ман,<br> 
						Дучорам гашт рӯзи фаррухи ман.<br>
						Бигуфтам:<br>
						–	Эй писар, кай омадӣ ту<br>
						Ба ин Қишлоқи тиллоӣ? Ба ман гӯ.<br>
						Наовардӣ ба ин ҷо модаратро?<br>
						Чӣ сон аҳволи ӯ бошад дар он ҷо?<br>
						Зи ҳар ҷониб халоиқ назди моён<br>
						Расиданду ба ман гуфто Шарафҷон: – <br>
						Падарҷонам, нарезон ашки худро, <br>
						Нигар, охир, диёри туст ин ҷо!<br>
						Бувад ин ҷо диёри кӯҳнаи мо,<br>
						Ҳамин ҷо кулбаю кошонаи мо.<br>
						Нигар, охир, дар он ҷо рӯди <br>
						Вомар, Ба пеши ту ситода кӯҳи Вомар.<br>
						Бигаштӣ солҳо андар биёбон, <br>
						Барои орзу будӣ ту сарсон. <br>
						Ту мағрурона гуфтӣ, ки: <br>
						«Худоям Назар созад ба ҳоли бенавоям.<br>
						Дари Қишлоқи тиллоӣ кушояд,<br>
						Раҳамро сӯйи вай равшан намояд».<br>
						Куҷо дидӣ, ки бахт андар биёбон<br>
						Ва ё дар осмон бошад, падарҷон?<br>
						Ҳама афсона буданд он суханҳо,<br>
						Ки мо сарсон будему зору танҳо.<br>
						Нигар, акнун туӣ андар диёрат, <br>
						Дар он ҷое, ки мондӣ рӯзгорат.<br>
						Ҳар он чизе, ки мебинӣ дар ин ҷо,<br> 
						Гулу гулзору бӯстонҳои зебо, <br>
						Иморатҳои хуштарҳу дилоро,<br>
						Бувад маҳсули ранҷу меҳнати мо.<br>
						Нигар, кардем пора кӯҳҳоро,<br>
						Ки тира карда буд атрофи моро.<br>
						Бишуд ҳамвор пастиву баландӣ, <br>
						Бино шуд бӯстони дилписанде.<br>
						Мутеи мо бувад дарёи ваҳшӣ,<br>
						Кишан бастем мо бар пойи ваҳшӣ.<br>
						Сари роҳи варо бастем бо ҳам,<br>
						Бино кардем бас пулҳои маҳкам.<br>
						Ҳамон нуре, ки дишаб мисли хуршед,<br>
						Шуойи хешро ҳар сӯй пошид,<br>
						Ҳамон нуре, ки шаб дидиву гуфтӣ: <br>
						«Тилисм ин ҷо»-ву аз шодӣ нахуфтӣ,<br>
						Бувад маҳсули зӯри панҷаи мо, <br>
						Нигар бар хонаи болои дарё: <br>
						Ту гӯйӣ чанги пуртор аст он ҷо, <br>
						Ва ё зулфи каҷи ёр аст он ҷо.<br>
						Дар он ҷо торҳои мусиқӣ аст,<br>
						Занад нохун бар онҳо як забардаст. <br>
						Чу мутриб бар навозиш мекунад сар,<br> 
						Шавад равшан диёри мо саросар.<br>
						Зи тори чанг равшан шуд дили мо,<br>
						Ҳам аз ин хона равшан манзили мо.<br>
						Бикун бовар, падарҷон, ин ҳақиқат, <br>
						Бувад ин деҳаи мо, нест ҷаннат.<br>
						Раҳи мо буд мушкил, эй падарҷон, <br>
						Вале мушкилкушо омад ба моён.<br>
						Бубин, маъмуру ободем акнун, <br>
						Зи дарду ғусса озодем акнун. <br>
						Бишуд қишлоқи мо қишлоқи заррин, <br>
						Ба моён зиндагӣ гардид ширин.<br>
						Вале беҳтар аз ин ояндаи мост,<br>
						Раҳи мо равшану мақсад ҳувайдост…<br>
						Чу пурсидӣ ту аз аҳволи модар, <br>
						Вафот ӯ кард бо бобо баробар.<br>
						Барои дидани ту буд дилхун...<br>
						Падар, ту хастаӣ, роҳат кун акнун. <br>
						Пас аз ин зиндагӣ кун бо дили шод, <br>
						Кунун аз қайди ғам гаштӣ ту озод.<br>
						Валекин ман бигуфтам: – Гӯ, Шарафҷон,<br>
						Куҷо бошад каланди ман? Бифаҳмон!<br>
						Ту мағрури ҷавонӣ ҳастиву ман<br>
						Шудам пиру вале бигрифта кетман<br>
						Ба саҳро мебароям, вақти кор аст,<br>
						Писар, акнун барои ман баҳор аст!...<br>
						Ҳар он чӣ гуфт помирии доно,<br>
						Ба назм оварда бинвиштам дар ин ҷо.<br>
						Вале аз худ дар ин достони тайёр<br>
						Ягон ҳарфе на кам кардам, на бисёр.<br>
                    </h3>
                    <br/>
                    <center>
                    <button style="width:300px; height:200px;background-color: wheat;border-color: sienna; color: sienna; text-decoration: none;font-size: 50px;" >
                        <a href="MM2.html">Назад</button></center>
                </font>

                    
    
 </body>
</html>

